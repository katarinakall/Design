---
---
Rapport om designprinciper
=========================
I denna rapport kommer jag att analysera tre godtyckligt utvalda webbplatser utifrån deras designprinciper. Syftet med analysen är att göra en bedömning om vilken känsla som designen av webbplatserna förmedlar samt undersöka vilja designelement och designprinciper som använts.    

Urval
-----------------------

Jag bestämde mig för att jag ville studera webbsidor som på något vis uppmärksammats för deras goda designval. Jag googlade således frasen "best websites 2019" vilket ledde mig till  [WebsiteBuilderExpert](https://www.websitebuilderexpert.com/designing-websites/best-designed-websites/) där de hade listat vad de ansåg vara de 6 bäst designade webbsidorna. Utav de 6 sidorna valde jag de tre översta på listan. Det slutliga urvalet blev: [Seriously unsweetned](https://www.drinkseriously.com/), [Lemonade](https://www.lemonade.com/de/en) och [Crypton](https://crypton.trading/).


Metod
-----------------------
För att utvärdera webbplatsernas designprinciper har jag utgått från Canvas [Design Elements & Principles](https://www.canva.com/learn/design-elements-principles/) samt Visual Literacys [Design Principles](https://dbwebb.se/article/vl.pdf). Vid utvärderingen om vilka designelement som använts har jag utgått ifrån följande artikel på Wikipedia [Visual design elements and principles](https://en.wikipedia.org/wiki/Visual_design_elements_and_principles).

Resultat
-----------------------
####Seriously unsweetned

Webbsidan är till för att marknadsföra en kolsyrad dryck utan socker.

På denna sida har de valt att arbeta mycket med negativt utrymme. De har valt att hålla nere på antalet designelement för att istället skala upp de element de har vilket gör att bilderna som porträtterar drickorna hamnar i fokus. Med tanke på att syftet med webbplatsen är att marknadsföra drickorna skulle jag vilja påstå att designvalet gynnar webbplatsens syfte.

De har i huvudsak använt sig av balans, harmoni och färg som designelement. Själva webbplatsen i sig är ganska färglös men de använder sig av mycket bilder som tillför färg. Färgerna är starka och intensiva och ger ett lekfullt intryck.

På samtliga sidor, dvs framsidan och undersidorna har de konsekvent använt sig av en tvåkolumns layout. De har placerat en bild på ena sidan och kompletterat med en text på andra sidan vilket skapar symetri. För att det inte ska bli tråkigt för ögat har de valt att alternera på vilken sida bilden och texten placeras på så varannan gång är bilden på höger sida och varannan på vänster sida.

####Lemonade

Lemonade är ett försäkringsbolag som påstår sig vara annorlunda jämfört med andra försäkringsbolag.

Designen känns enkel men inte simpel. Blicken dras genast till mitten för det finns en stor röd knapp som uppmanar besökaren att kolla upp deras priser. De har valt att använda sig av tecknade inslag istället för bilder vilket ger mig intrycket att de riktar sig mot en yngre målgrupp. Designen liknar ingen annan design som jag sett för försäkringsbolagswebbsidor, men då de hävdar att de är olika alla andra skulle jag påstå att det är gynnsamt.

De fösta designelementen som jag lägger märket till på denna sidan är typsnittet och färgen. De har valt att använda rött som en accentfärg till en annars monokrom färgskala. De har även arbetat en del med negativt utrymme och linjer. Linjer använder de för att tydligt avgränsa varje sektion. De har även fått in rörelse på sidan då det i headern sakta svävar förbi små moln.

Jag skulle påstå att samtliga sidor på webbplatsen har samma design förutom sidan för FAQ som markant skiljer sig från de andra. Här finns enbart text skriven i en stor font på översta delen. Olika fokus i texten har betonats genom att arbeta med svart och grått. De har även lagt in några emojis vilket get ett barnsligt intryck.

####Crypton

Crypton är en "cryptocurrency trading bot based on machine learning".

Fösta intrycket är att designen är väldigt enkel. Här har de valt ett typsnitt som ger ett kantigare intryck. Bakgrunden är svart och texten är vit. Utöver en hälsningsfras, lite text, en meny och en logga finns inget annat på översta delen av sidan utöver en pil som uppmanar en att scrolla neråt. Scrollar men neråt blir designen genast mycket mer avancerad. Bilder växer fram från sidan och förändras stegvis ju mer man scrollar. Det ger en illusion om rörliga bilder. Det är en häftig design som absolut passar en AI bot.

Här har man i huvudsak arbetat med rörelse. Det är mycket som händer. Samtidigt som man skrollar förändras munnen på den lilla loggan som ska föreställa ansiktet på en robot. Det ger intrycket av att roboten talar. Man har använt olika skalor för att lägga olika tyngdpunkter på texten. Designelement som man har jobbat med här är bl.a. färg, form och mönster.   

På webbplatsen består enbart av en sida och där har de genomgående använt sig av samma design.


Analys
-----------------------
Jag har i denna rapport studerat tre hemsidor för att göra en bedömning om vilken känsla som designen av webbplatserna förmedlar samt undersöka vilja designelement och designprinciper som använts. Jag tycker att det var intressant att samtliga sidor jag valde kändes relativt enkla. Man verkar ha medvetet valt att hålla nere antalet objekt på sidan. Det medför att jag drar slutsatsen att negativt utrymme är viktigt för att en design ska upplevas som snygg. Samtliga har även arbetat mycket att skapa balans på sidan med hjälp av skala och komposition. Många gånger har man även valt att bryta av symetrin med lite asymetri. Personligen anser jag att rörelsen många gånger var det som var pricken över i:et. Det skapade genast en mer avancerad känsla och många gånger blev det små överraskningar som man enbart upptäckte efter att man hade tittat på sidan en stund.   

Referenser
-----------------------
[WebsiteBuilderExpert](https://www.websitebuilderexpert.com/designing-websites/best-designed-websites/)

[Seriously unsweetned](https://www.drinkseriously.com/)

[Lemonade](https://www.lemonade.com/de/en)

[Crypton](https://crypton.trading/)

[Design Elements & Principles](https://www.canva.com/learn/design-elements-principles/)

[Design Principles](https://dbwebb.se/article/vl.pdf)

[Visual design elements and principles](https://en.wikipedia.org/wiki/Visual_design_elements_and_principles)


Övrigt
-----------------------

Skriven av: Katarina Käll
