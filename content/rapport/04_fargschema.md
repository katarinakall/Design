---
---
Rapport om färgschema
=========================
I denna rapport kommer jag att analysera tre godtyckligt utvalda webbplatser utifrån deras val av färgpalett samt typografi. Syftet med analysen är att göra en bedömning om designvalen som gjorts lyckas förmedla en känsla som i sin tur överensstämmer med webbplatsens syfte.    

Urval
-----------------------

Jag bestämde mig för att jag ville studera myndigheters webbsidor då de enligt mitt tycke bör vara utformade på ett professionellt och förtroendeingivande sätt. Jag gick således in på regeringskansliets hemsida och sökte mig fram till en lista där olika myndigheter var uppradade. Då jag tyckte det skulle vara intressant att studera likheter och skillnader i designval gjorda på webbsidor för myndigheter som har liknande ansvarsområden valde jag följande myndigheter: [Jämställdhetsmyndigheten](https://www.jamstalldhetsmyndigheten.se/), [Nämnden mot diskriminering](https://www.namndenmotdiskriminering.se/) och [Delegationen mot segregation](https://www.delmos.se/).


Metod
-----------------------
För att ta reda på vilka färger som finns på respektive hemsida har jag använt mig av det inbyggda verktyget i Chromes webbläsare, ColorPick. Därefter har jag sammanställt samtliga färger för respektive webbplats till en överskådligt färgpalett. Slutligen har jag använt mig av Adobe Color för att försöka fastställa vilket färgschema som har använts. För att kunna avgöra vilket typsnitt som valts på de olika webbplatserna har använt mig utvecklingsverktyget i webbläsaren.

Resultat
-----------------------
####Jämställdhetsmyndigheten

[FIGURE class="figure" src=image/jam.PNG?w=500 caption="Förstasidan på Jämställdhetsmyndighetens hemsida."]

På Jämställdhetsmyndighetens hemsida kunde jag observera en väldigt akromatisk färgpalett där de helt avstått från accentfärg utan enbart valt att arbeta med olika nyanser av svart, grått och vitt. I de få fall andra färger tillkommer på sidan sker de i form av färgfotografier.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #272728">
<td style="height: 50px; width: 50px; background-color: #272829">
<td style="height: 50px; width: 50px; background-color: #D6D7D8">
<td style="height: 50px; width: 50px; background-color: #F7F7F7">
<td style="height: 50px; width: 50px; background-color: #fff">

</tr>
</table>

Typsnitten på hemsidan är San serif och för H1 - H3 används typsnittet 'BrandonGrotesqueWeb-Black' och för brödtexten används 'Gotham Narrow Book'.

Jag tror att webbplatsens färgval och typografi motsvarar den profil jag tror att webbplatsen vill ha.


####Nämnden mot diskriminering

[FIGURE class="figure" src=image/nmd.PNG?w=500 caption="Förstasidan på Nämnden mot diskriminerings hemsida."]

På Nämnden mot diskriminerings hemsida kunde jag observera en alternativt analogisk färgpalett  som i huvudsak består av färgerna gul, grön svart och vitt. Den gula färgen används enbart som bakgrundsfärg och accentfärgen används i huvudsak på länkarna.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #030303">
<td style="height: 50px; width: 50px; background-color: #434A54">
<td style="height: 50px; width: 50px; background-color: #F0AF0E">
<td style="height: 50px; width: 50px; background-color: #A6A009">
<td style="height: 50px; width: 50px; background-color: #FFFFFF">
</tr>
</table>

Typsnitten på hemsidan är San serif och för H1 - H3 och brödtexten används typsnittet 'Open Sans'.

I detta faller tror jag att webbplatsens färgval och typografi inte motsvarar den profil jag tror att webbplatsen vill ha.


###Delegationen mot segregation

[FIGURE class="figure" src=image/delmotseg.PNG?w=500 caption="Förstasidan på Delegationen mot segregations hemsida."]

På Delegationen mot segregations hemsida kunde jag observera en väldigt monokromatisk färgpalett där de använt sig av en mörkblå färg som accentfärg.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #BCBFC1">
<td style="height: 50px; width: 50px; background-color: #E7E8E9">
<td style="height: 50px; width: 50px; background-color: #302B78">
<td style="height: 50px; width: 50px; background-color: #69B9EC">
<td style="height: 50px; width: 50px; background-color: #D2E8F7">
<td style="height: 50px; width: 50px; background-color: #F5F5F5">
<td style="height: 50px; width: 50px; background-color: #FFFFFF">

</tr>
</table>

Typsnitten på hemsidan är San serif och för H1 - H3 och brödtexten används typsnittet 'Roboto'.

Slutliten tror jag här att webbplatsens färgval och typografi motsvarar den profil jag tror att webbplatsen vill ha.


Analys
-----------------------
Jag har analyserat designen av tre olika myndigheters webbsidor för att göra en bedömning om designvalen som gjorts lyckas förmedla en känsla som i sin tur överensstämmer med webbplatsens syfte.

Jag upplever att den enkla designen och avsaknaden av färg på Jämställdhetsmyndighetens hemsida ett mycket effektivt sätt understryker allvaret i de sakfrågor som Jämställdhetsmyndigheten ansvarar för. Att helt avstå från färg upplever jag som ett bra val då flertalet artiklar på hemsidan tar upp så pass tunga och allvarliga ämnen att en färgglad design rentav hade varit opassande.

På Nämnden mot diskriminerings hemsida upplevde jag däremot att de inte hade lyckats förmedla sidans syfte med hjälp av webbsidans design. Jag upplevde att valet av färger var ovanligt för att vara en myndighetssida och därtill verkade färgvalen ogenomtänkta. Jag hade svårt att försöka matcha färgerna till något slags schema och tänkte först kalla det för ett sammansatt färgschema, men landade tillslut på analogiskt färgschema då gult och grönt är färger som är relativt nära varandra i färgspektrumet. Utgår man från vilka känslor färger anses framkalla så ska gul framkalla optimism och värme, medan grön ska framkalla hälsa och lugn. Det kan visserligen vara en bra sak att hålla sig lugn och optimistisk när man ska ta itu med myndighetsärenden, men jag får trots det känslan av att färgerna enbart valts för att någon tyckt att de var piffiga. Den gula bakgrundsfärgen medför även att fokus försvinner från innehållet ut på sidorna.  

På Delegationen mot segregations hemsida kunde jag observera en väldigt monokromatisk blå färgpalett. Utgår man från vilka känslor färger anses framkalla så ska blått framkalla tillit och styrka, vilket jag personligen tycker är bra känslor att sträva efter att framkalla som en myndighet. Här känns valet av färger betydligt mycket mer genomtänkt och färgerna används på ett sätt som gör att de lyckas bibehålla ett seriöst och avskalat intryck utan att färgerna tar över. Jag upplever att med Delegationen mot segregations hemsida lyckats skapa en design som understryker syftet med webbsidan.

Referenser
-----------------------
[Adobe Color](https://color.adobe.com/sv/create/)

[An Introduction to Color Theory for Web Designers](https://webdesign.tutsplus.com/articles/an-introduction-to-color-theory-for-web-designers--webdesign-1437)

[Jämställdhetsmyndigheten](https://www.jamstalldhetsmyndigheten.se/)

[Nämnden mot diskriminering](https://www.namndenmotdiskriminering.se/)

[Delegationen mot segregation](https://www.delmos.se/)



Övrigt
-----------------------

Katarina Käll
