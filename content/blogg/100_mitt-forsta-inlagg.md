---
author: kakl19
category:
    - bilder
    - sommar
published: "2019-12-09"
---
Hyppeln
==================================
<figure class="figure center">
    <img src="image/hyppeln.jpg?area=10,0,40,0" alt="hyppeln">
    <figcaption>
        <p>En sommardag på Hyppeln.</p>
    </figcaption>
</figure>

I Göteborgs skärgård ligger ett litet paradis vid namn Hyppeln. Denna sommar fick jag nöjet att spendera en vecka där tillsammans med min familj. Denna bild är tagen när jag spenderade sommaren på Hyppeln. Den togs när jag såg ut över landskapet och kände att jag var tvungen att försöka föreviga detta vackra sceneri. Bilden är tagen med en iPhone 8 och jag har använt en automatisk inställning.

<!--more-->


<figure class="figure right">
    <img src="image/hyppeln.jpg?w=400&sharpen" alt="hyppeln">
    <figcaption>
        <p>En sommardag på Hyppeln.</p>
    </figcaption>
</figure>

Hyppeln som även kallas makrillens paradis, är en ö i norra delen Göteborgs skärgård. Här kan du promenera på slingan längs vattnet och få en oslagbar utsikt över havet.

Ett flertal sällsynta och fridlysta växter återfinns på ön som: Klockljung, kustgentiana marrisp, strandvallmo och gul svärdslilja utmed stränderna. Landskapsblomman vildkaprifol frodas, liksom björnbär, nypon och slånbär.

Hyppeln är kanske mest känd för svenska folket för sin roll i en tragedi som ägde rum några sjömil nordväst om ön under andra världskriget, den 16 april 1943. Ubåten Ulven försvann efter en övning. Hon hittades den 5 maj sydväst om Stora Pölsan, på 52 meters djup, 100 meter innanför den svenska territorialgränsen. Ulven var sprängd i förskeppet av en förankrad tysk mina. Samtliga de 33 omkomna besättningsmännen kunde omhändertas. De jordfästes på Nya Varvet i Göteborg. Det skrivs att endast ubåtens kock klarade sig undan katastrofen, eftersom han satt i arrest vid det aktuella tillfället.


Offerkast  {#anchor-hit}
-----------------------------------

<figure class="figure left">
    <img src="image/hyppeln.jpg?area=30,30,0,0&q=90" alt="hyppeln">
    <figcaption>
        <p>Vägen till offerkastet.</p>
    </figcaption>
</figure>


Längre ner på denna väg så kommer man till ett av Hyppelns två offerkast. I det offerkast som man hittar där ska enligt muntlig tradition Snus-Nils ligga begraven. Han ska ha hittas drunknad och ilandfluten på stranden intill. Offerkast eller våle som det kallades förr, är benämningen på en plats där någon har dött en oväntad eller våldsam död. För att skydda sig för fler olyckshändelser eller för att försäkra sig om att den omkomne inte går igen var påbudet att kast en sten, pinne eller ett mynt på platsen

<figure class="figure left">
    <img src="image/hyppeln.jpg?f=grayscale&crop=400,200,600,1150" alt="hyppeln">
    <figcaption>
        <p>En sommardag på Hyppeln.</p>
    </figcaption>
</figure>

Hyppeln är 1,5 km lång och har ca: 166 bofasta. (Dec. 2017.) Högsta punkten Storevale mäter 43 meter över havet. Därifrån ser man Rörö och Carlstens fästning på Marstrand i norr, Stora Pölsan i väster och Vinga Fyr i söder. Mot öster finns fastlandet.
