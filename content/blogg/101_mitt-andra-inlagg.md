---
author: kakl19
category:
    - bilder
    - sommar
published: "2019-12-09"
---
Harklöver
==================================

<figure class="figure center">
    <img src="image/hyppeln_ang.jpg?area=15,0,35,0" alt="äng på hyppeln">
    <figcaption>
        <p>Blommor på Hyppeln.</p>
    </figcaption>
</figure>

Även denna bild är tagen på Hyppeln. Bilden är tagen med en iPhone 8 och jag har använt en automatisk inställning.

<!--more-->
Blommorna på bilden heter Harklöver. På [Wikipedia](https://sv.wikipedia.org/wiki/Harkl%C3%B6ver) kan man läsa följande om Harklöver:
>"Harklöver (Trifolium arvense) är en ettårig, mjukt hårig ört, i familjen ärtväxter, med upprätt och vanligen rikt grenig stjälk som kan bli upp till tre decimeter hög. Bladen är trefingrade med avlånga småblad. Harklöver blommar från juni till augusti. Blomhuvudena är avlånga gråludna och skaftade. Fodret är långhårigt och har långa foderflikar."

<figure class="figure left w33">
    <img src="image/hyppeln_ang.jpg?w=300&crop=300,350,370,340" alt="äng på hyppeln">
    <figcaption>
        <p>Blommor på Hyppeln.</p>
    </figcaption>
</figure>

Harklövern växer upprätt och är en gråhårig, späd, ettårig arkeofyt. Dess håriga foder är klart längre än kronan. Harklövern är gynnad av mänsklig verksamhet och dess utbredning hänger uppenbarligen samman med förhistorisk och medeltida bosättning. Man har använt växten inom folkmedicinen för att bota sjukdomar hos husdjur och människor.

Harklöverns växtplatser är soliga hällmarksängar och gläntor i sluttningsskogar. Den förekommer i Finland dessutom som ballastväxt och på banvallar som en tillfällig nykomling. I Sverige är Harklöver vanlig från Skåne till Uppland, längre norrut är den sällsynt. Den växer på berg, torrbackar och sandmarker. Första fynduppgift publicerades på 1600-talet (Nordstedt 1920).

Nu börjar jag få slut på information om Harklövern.

<figure class="figure center">
    <img src="image/hyppeln_ang.jpg?f=grayscale&f1=contrast,-50&convolve=draw:emboss&area=15,0,35,0" alt="äng på hyppeln">
    <figcaption>
        <p>Blommor på Hyppeln.</p>
    </figcaption>
</figure>

####10 fakta du antagligen inte visste om blommor. {#anchor-hit}

01. Tro det eller ej, men rosor är besläktade till äpplen, hallon, körsbär, persikor, plommon, nektariner, päron och mandel.

02. Under 1600-talet i Holland var tulpanlökar mer värdefullt än vad guld var.

03. Den största blomma i världen är Titan Arum (Amorphophallus titanum), som kan bli över tre meter hög och nästan en meter bred. Blommorna luktar dock inte så gott, och påminner om lukten av ruttet kött. Det kanske inte är så konstigt att de kallas för ”likblommor”.

04. Forskare upptäckte världens äldsta blomma under år 2002 i nordöstra Kina. Blomman, som heter Archaefructus sinensis på latin, blommade för cirka 125 000 000 år sedan och liknar en näckros.

05. Maskrosor kan tyckas vara ogräs, men dessa blommor och blad är en bra källa till vitamin A och C, järn, kalcium och kalium. Ut och ät maskrosor tills tungan blir gul!

06. Solrosor roterar under hela dagen för att följa solen från öst till väst.

07. Förr i tiden i Ryssland användes röda tulpaner för att förklara sin kärlek till någon, där det svartfärgade centrumet av tulpanen symboliserade ett kolbränt hjärta av passionen till kärleken.

08. En tusensköna har faktiskt medicinska effekter på människan. Bland annat kan den hjälpa att lindra matsmältningsbesvär, lätta på hosta, bromsa blödningen och lätta på ryggsmärtor. Inte illa pinkat för en vitgul blomma, va?

09. Brukar du ställa in påskliljor under påsken? Akta dig, för påskliljornas lökar kan lätt förväxlas med vanliga lökar, och använder du dessa i matlagningen kommer du med all sannolikhet att bli förgiftad.

10. För att producera ett gram av rosolja behövs hela 2 000 (!) rosor.

<figure class="figure center">
    <img src="image/hyppeln_ang.jpg" alt="äng på hyppeln">
    <figcaption>
        <p>Blommor på Hyppeln.</p>
    </figcaption>
</figure>
