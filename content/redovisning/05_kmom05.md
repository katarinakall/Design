---
---
Redovisning kmom05
=========================

_Berätta kort om erfarenheterna med din undersökning av webbplatsers laddningstid och vad du kom fram till._

Jag kom fram till att bara för att man har en professionell blogg betyder inte det att den är optimerad för både desktop och mobil med avseende på laddningshastighet. Man kan tycka att en professionell blogg som generellt är en sida vars huvudsakliga innehåll består av bilder borde ha implementerad de metoder som finns för att ha en snabb laddningshastighet på både mobil och desktop, men så verkade inte vara fallet.

_Har du några funderingar kring Cimage och dess nytta och features? Vilka bildverktyg använder du själv normalt sett?_

Jag har funderat på vad det är som gör att man väljer Cimage framför andra andra bildverktyg? Jag har inte redigerat bilder i någon större utsträckning men jag kan tänka mig att jag hade föredragit att använda Gimp då det tydligen liknade Photoshop. Jag tror att det hade varit lättare för mig att använda mig av ett program med ett gränssnitt som tillåter att man klickar runt och testar olika funktioner. Klicka på knappar och se vad som händer. Här upplevde jag det som att jag behövde ha lite koll på vad jag ville göra med bilden för att jag skulle lyckas få fram något resultat.

_Hur gick det att jobba med modulen @desinax/figure och hur är din syn på modulen?_

Det blev genast lite lurigare när man inte fick en video att gå efter. Jag hade lite problem med att förstå hur det var tänkt att man skulle göra, men jag hoppas att det jag har kommit fram till nu är korrekt. Sedan lyckades jag inte få kompilatorn att hitta variabeln @maxContentWidth. Jag löste det slutligen med att lägga in den i kmom05.less. Jag känner att jag inte har full koll på det här med att dela upp CSS koden i olika moduler och vad det är som gör att kompilatorn hittar variabler eller inte.  

_Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?_

Bilder bidrar med en stor del av användarupplevelsen på nätet. Jag anser att det är lättare att fångas in av något visuellt än av en text så jag förstår verkligen varför bilder blivit ett återkommande inslag på de flesta webbsidor. Jag har förstått att bilder generellt utgör en stor datamängd på en webbsida och att det finns mycket att vinna genom att implementera de metoder som finns för att minska nedladdningstiderna. Dock är det svårt att märka av någon större skillnad när jag sitter och pillar på min me-sida. Jag känner mig även väldigt osäker på hur jag ska göra för att redigera bilder på ett bra sätt.

_Vilken är din TIL för detta kmom?_

Vikten av att ha en snabb sida. Att det finns flera saker som kan påverka laddningshastigheten på sidan, tex att man kan implementera lazy loading, att inte använda större bilder än vad man behöver mm. Jag har även lärt mig hur man använder Cimage för att redigera bilder.
