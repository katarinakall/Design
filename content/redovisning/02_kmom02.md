---
---
Redovisning kmom02
=========================
_Vad tycker du om LESS och det sättet vi jobbar med LESS-moduler?_

Jag uppskattar verkligen möjligheten att dela upp CSS-koden i moduler. Det blir betydligt mycket lättare att hitta i koden och skapar en bättre överblick. Däremot känner jag att jag inte har något bra system för att avgöra vad som ska hamna i layout-modulen och vad som ska hamna i build-modulen. För mig handlar CSS om layout så det slutade med att ca 80% av koden hamnade i den modulen. Jag tänker att det troligtvis klarnar alltefter kursens gång och att det i nuläget inte är det viktigaste. Jag tycker om att LESS ger möjligheten att kunna använda nästlade regler, variabler och mixins mm. Även om jag i nuläget saknar kunskapen för att utnyttja det fullt ut kan jag förstå att det skapar en hel del möjligheter som saknas i vanlig CSS.  

_Är du bekant med Makefiler och make sedan tidigare, eller något liknande byggverktyg? Vad anser du om det?_

Nej det är nytt för mig. Jag känner inte att jag har någon direkt uppfattning om det i nuläget utöver att det fungerar som det ska. Det verkar praktiskt då den "gör jobbet år mig", men jag känner att jag har dåligt koll på vad för jobb det är den gör utöver att den kompilerar LESS till CSS. Sedan vet jag inte om det är bättre eller sämre än andra motsvarande byggverktyg och i så fall varför. Sammantaget känner jag att jag behöver mer kunskap och erfarenhet för att ha någon åsikt om det.

_Hur kändes det att kompilera LESS till CSS, var det något du reflekterade över?_

Det känns inte som att jag lärt mig att riktigt utnyttja funktionaliteten i less ännu så just nu känns det mest som ett omständligt extrasteg att konstant behöva kompilera koden. Jag tror att när jag väl lärt mig att nyttja funktionaliteten mer så kommer behovet att kompilera koden inte kännas lika jobbigt.  

_Kommentera ditt tema, hur kan man beskriva dess design och hade du några planer på “design” när du byggde ditt tema?_

Jag vill gärna lära mig att skapa en liknande design som ni har på dbwebb. Jag upplever att det är en design som återkommer på många hemsidor med mindre variationer så jag tror att det är värdefullt att kunna återskapa den. Jag tillhör tyvärr inte till de som känner att design och styling kommer naturligt för dem, så jag utgår gärna från existerande exempel när jag jobbar. Därtill så tänker jag att om man följer existerande mönster så kan man dra fördel av att användaren känner igen sig, intuitivt hittar och har koll på funktionaliteten då användaren redan lärt sig det genom att använda andra webbsidor.

_Vilken är din TIL för detta kmom?_

Jag känner att jag kommer framåt i min CSS. I början hade jag ofta upplevelsen av att jag lyckades fixa ett problem men min lösning skapade två nya problem. Nu känns det som att jag har börjat bygga på mig ett erfarenhetsbibliotek som gör att jag förstår varför det tex dyker upp en scrollbar på en oväntad plats eller varför en padding inte ger det resultatet jag hade tänkt. Jag tyckte framförallt att genomgången i hur man skapar en responsiv meny genom att arbeta med brytpunkter var väldigt givande. 
