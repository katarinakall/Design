---
---
Redovisning kmom03
=========================
_Hur känns det att vara styrd till ett vertikalt grid, hämmande eller stödjande?_
Jag känner att jag får stort stöd i att ha tydliga riktlinjer att förhålla mig till. Jag tycker om när det finns tydliga sätt att avgöra om något är rätt eller fel placerat. Jag upplever också att sakerna man placerar håller sig på plats. Tidigare har jag upplevt att jag placerat ut något och det ser bra ut i en webbläsare men så byter jag webbläsare och då har elementet flyttat lite på sig. Detta känns som ett mer stabilt sätt att placera ut element på.

_Hur känns det att jobba med ett typografiskt horisontellt/baseline grid, ser du någon poäng med det?_
Som jag nämnde tidigare så tycker jag om när det finns tydliga riktlinjer att förhålla sig till. Sedan upplever jag själv att upplevelsen av en webbsida kan variera väldigt mycket beroende på hur olika element har placerats. Jag har faktiskt sett fram emot att få använda mig av grids just för att kunna skapa en mer harmonisk layout. Jag landade på att min personliga favorit var ett radavstånd på 1,5 så jag behöll de förinställda värdena på teckenstorlek och magicNumber.

_Berätta om hur du valde typsnitt till din webbplats._
Jag har faktiskt hållit mig till de typsnitten som nämnts i genomgångarna. Jag har mest konstaterat att man kan välja olika typsnitt, vad som är bra att tänka på när man väljer och att det kan påverka upplevelsen av webbsidan. Tyvärr har detta kursmoment blivit lite styvmoderligt behandlat av mig då livet kommit emellan och jag inte har hunnit med att sätta mig in i allt som jag skulle önska för att klara deadlinen.

_Har du jobbat med liknande gridbaserade layouttekniker sedan tidigare?_
Nej det har jag inte.

_Hur känns det att jobba med LESS och moduler? Lyckas du återanvända moduler mellan teman för kmom02 och kmom03?_
Jag har i princip återanvänt alla moduler förutom layout som blev helt ny. Det är alltid trevligt när man i programmeringssammanhang kan dra nytta av tidigare arbete och återanvända det. Dock har jag fortfarande inte lyckats dela upp koden som jag skulle önskat i de olika modulerna. Just nu ligger mycket kod i layout-modulen, men det kanske är vanligt att den mesta koden hamnar där.

_Hur gick det med din responsivitet för webbplatsen?_
Jag har jobbat fram en delvis responsivitet i sidan. Det finns mycket mer att göra för att skapa mer harmoniska övergångar. Jag skulle exempelvis behöva lägga till fler brytpunkter. Jag hade velat placera all kod som rör responsivitet i den responsiva less-modulen, men när jag gjorde detta lyckades inte kompileringen då den inte hittade variabeln för @columns. Jag löste problemet genom att lägga tillbaka koden i min layout modul, men jag behöver ta reda på hur jag ska göra för att lösa detta.

_Vilken är din TIL för detta kmom?_
Min TIL för detta kursmoment är vikten av layout. Hur mycket användarupplevelsen påverkas av positionering, radavstånd, typsnitt mm. Sedan har jag även lärt mig att man kan skilja på ett bra typsnitt från ett dåligt genom att undersöka hur lätt eller svårt det är att särskilja mellan bokstäverna o c och e. Slutligen har jag även lärt mig att börja använda gridbaserade layouttekniker. Jag känner att jag har mycket kvar att lära och att jag tyvärr inte kunnat lägga ner den tiden jag hade önskat på detta kursmoment, men jag har ändå fått med mig en hel del ny kunskap. 
